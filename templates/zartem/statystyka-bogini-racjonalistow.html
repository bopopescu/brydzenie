{% extends "index.html" %}
{% block title %}Statystyka - bogini racjonalistów{% endblock %}
{% block content %}
<style>
  .blockimg {
    display: block;
    margin: auto;
  }
</style>

<p class="text_title">Statystyka - bogini racjonalistów</p>
<p>&nbsp; </p>
<p>Wykształcony Europejczyk i przedstawiciel racjonalistycznej kultury zachodniej potrzebuje dziś nowego autorytetu postępowania, nowego wyjaśnienia celu istnienia i de facto nowej religii. Zasady i wartości chrześcijaństwa przestają do niego przemawiać, zaś orientalne wierzenia często wykraczają poza jego możliwości poznania. W tej sytuacji z pomocą może przyjść przez wielu niezauważalny, a stary jak nasz świat kanon, w poniższym świeżym opracowaniu.</p>
<p>Mowa o Statystyce, która wraz z zasadami fizyki, matematyki i chemii rządzi znanym nam wszechświatem, a także Ziemią od jej powstania.</p>
<p>
  <br>
</p>
<p>Bogini Statystyka tłumaczy wszystkie zasady panujące dokoła nas oraz koleje życia ludzi i ich cywilizacji na przestrzeni wieków. Posługuje się przy tym powrzechnie znaną krzywą Gaussa oraz pomocą swych boginek, z których najważniejsze to: Zmienna Losowa, Wartość Oczekiwana, Korelacja i Wariancja.&nbsp;</p>
<p>Podstawowymi pytaniami, na które religia musi umieć znaleźć odpowiedź są:</p>
<p>- Skąd pochodzi ludzkość?</p>
<p>- Czym powinna się kierować?</p>
<p>- Jak osiągnąć szczęście?</p>
<p>- Jaki jest cel życia?</p>
<p>- Co czeka nas po śmierci?</p>
<p>
  <br>
</p>
<p>Zacznijmy od podstaw, a więc krzywej Gaussa, na której Statystyka opiera całą swą filozofię. Oto ona:</p>
<div>
  <img id='opoimg' class='blockimg' src='/stylesheets/images/statystyka/gauss_m.png'/>
</div>
<p>Krzywa przedstawia nam rozkład prawdopodobieństw występowania pewnych cech, gdzie występowanie wartości średniej jest największe, zaś wartości skrajne ledwo istnieją. Ogromna większość zjawisk na Ziemi daje się zobrazować tym rozkładem, jednak nie wszystkie i matematyka operuje setkami innych, adekwatnych rozkładów. Nie jest to jednak ważne z punktu widzenia doktryny statystycznej.</p>
<p>Istotne jest to, że pewne zjawiska występują dużo częściej niż inne. Z tej prostej zależności wynika potrzeba religii: byt, do którego dąży przeciętny człowiek, znajduje się w szerokim garbie: (a), natomiast byt, który wiedzie, może znajdować się w wąskiej odnodze: (b).</p>
<div>
  <img id='opoimg' src='/stylesheets/images/statystyka/probability_a_m.png'/>
  <img id='opoimg' src='/stylesheets/images/statystyka/probability_b_m.png'/>
</div>
<p>Wartość średnia to ludzie niespecjalnie bogaci, ale również nie biedni. Nie nadzwyczajnie szczęśliwi, ale zadowoleni z siebie. Są to egzemplarze, które swoim dążeniem osiągają byt, uznany w Europie XXI wieku za słuszny. Niemal każdy przedstawiciel zachodniego społeczeństwa potrafi wyrecytować jego składowe: wykształcenie, rodzina, kariera zawodowa, aktywny styl życia, podróże i hobby.</p>
<p>Wynika stąd pierwsze twierdzenie Statystyki: nie wszyscy osiągają upragniony byt, a więc i szczęście. Jeśli lewa odnoga wykresu Gaussa ukazuje nam niespotykanych szczęśliwców, ogromny garb zadowoloną większość, to prawa odnoga składać się będzie z ludzi nieszczęśliwych. Taka jest równowaga przyrody.</p>
<p>Czy w takim razie osiągnięcie szczęścia jest dostępne dla każdego? Można w tym miejscu przytoczyć Mit o Sportowcu, aczkolwiek należy wcześniej powiedzieć parę słów o demonach.</p>
<p>Ludzkość nie potrafiąca pojąć życia i odnaleźć właściwej ścieżki postępowania błądzi, ponieważ jest opętana przez demony: Pech, Szczęście, Los i Przeznaczenie. One to w przebraniu fałszywych kości i loteryjnych kuponów albo niespodziewanych zbiegów okoliczności lub błędnie interpretowanych znaków mamią ludzi i skłaniają do ryzyka lub zupełnie nieopłacalnych przedsięwzięć. I choć człowiek tego nie zauważa, boginki Statystyki od tysiącleci prowadzą z nimi zawziętą walkę.</p>
<p>Mit o Sportowcu mówi o znakomitym pływaku, który zdobywał kolejne medale i sądził, że jest szczęśliwy, ponieważ robi wspaniałą karierę. Gdy wydawało się, że jest u szczytu formy, zawistny Pech uwziął się na niego i powalił na szpitalne łóżko. Nagle chłopak spojrzał w oczy śmierci i nie mógł uwierzyć, że taki los go spotyka. Niespodziewane powikłania prowadziły do kolejnych zabiegów i lekarze dawali mu 5% szans na przeżycie. Chory zupełnie się załamał i stracił wszelką nadzieję. A przecież czuwała nad nim bogini i sprzyjała mu Zmienna Losowa. I choć Pech wyczyniał nad stołem operacyjnym nieprzystojne figle i trącał łokcie chirurgów, nie mógł odebrać bogince jej 5% szans na sukces. W ten sposób pływak wyzdrowiał i choć stracił wydolność organizmu i musiał zakończyć karierę, był wdzięczny własnemu szczęściu. A przecież powinien dziękować Statystyce.</p>
<p>Stąd wynika kolejne twierdzenie: aby osiągnąć szczęście, należy ufać Zmiennej Losowej.</p>
<p>Można oczywiście kwestionować jakość takiego szczęścia, ludzie robią to od początków swojego istnienia. Jeśli jednak i ty, czytelniku, chowasz w sercu wątpliwość, natychmiast wróć do wykresu Gaussa i powtórz raz jeszcze tę podstawową lekcję.</p>
<p>Skoro jasna jest kwestia szczęścia, należy zająć się etyką postępowania. Czy należy kierować się dobrem i co właściwie można uznać za dobre? Opisywana tu religia nie posługuje się groźbą piekła czy też innymi przestrogami, mającymi odstraszyć człowieka przed popełnieniem grzechu. Statystyka zawsze posługuje się krzywą Gaussa. Czy warto okraść? Zabić? Ogromna większość przestępców (&gt;70% w Polsce) zostaje pochwycona i skazana. Wydaje się więc, że nie warto. Wystarczy zresztą spojrzeć na przekrój społeczeństwa i jego postawę. Człowiek nieoświecony przez doktrynę statystyczną niekoniecznie musi błądzić. Jeśli zachowuje się zgodnie z prawami przyrody i państwa, a tak podświadomie postępuje większość ludzi, będzie wiódł zdrowy i rozsądny żywot. Istnieją jednak nadzwyczaj ambitne czy zdesperowane jednostki, zdolne do niekonwencjonalnych czynów.</p>
<p>W tym miejscu warto przytoczyć Mit o Celebrytce. Traktuje on o bardzo młodej i nadzwyczaj ładnej dziewczynie, która była przekonana o czekającej ją sławie. Niestety pozbawiona wszelkich talentów uwierzyła ślepo w Przeznaczenie, które niecnie podsuwało jej bezgustnych klaków i szeptało do uszka puste pochwały. Pewna siebie w końcu zamieściła w internecie swój występ, aby stać się ulubienicą mas. Wtedy jednak ujawniła się Wartość Oczekiwana i zgodnie z prawdopodobieństwem niedoszła śpiewaczka i modelka została wyśmiana. Dziewczyna ze wstydu przestała odwiedzać portale społecznościowe i wpadła w głęboką depresję. Dopiero przypadkowe spotkanie z mnichem i nauczycielem Prawd Statystyki ulżyło jej cierpieniu. Zamiast brnąć za niemożliwym, rozejrzała się za przychylną sobie boginką i po pewnym czasie odkryła swoje powołanie w handlu towarem luksusowym.</p>
<p>Płynie stąd jeszcze jedno twierdzenie Statystyki: kieruj się Wartością Oczekiwaną, a będzie ci się powodzić.</p>
<p>Zapewne ktoś mógłby oświadczyć: cóż to za powodzenie - praca w sklepie? Jeśli jest tak niepojętny, niechaj powróci do wykresu Gaussa i nie prawi banialuków.</p>
<p>Czy w takim razie celem istnienia jest spełnianie własnej drogi i czerpanie z niej szczęścia? Dlaczego nie, wielu jednostkom to wystarcza. To wielcy mędrcy i myśliciele wsadzają kij w mrowisko, sądząc, że grzebanie nim z trudem, przyniesie ulgę ludzkości. Często jednak po prostu ściągają na siebie złe samopoczucie lub trwonią życie na nieistotnych rozważaniach.</p>
<p>Jednak nawet tym ludziom potrafi dać odpowiedź wszechmocna bogini. Statystyka mówi, że &nbsp;celów istnienia jest mnóstwo, a szukanie jednego najwyższego może zajmować intelektualistów, nie zaś zwykłych obywateli. Dla jednych celem będzie utrzymanie życia, a jeśli się to uda, poprawa własnego bytu, znalezienie towarzystwa, wreszcie wzbogacenie się i wykształcenie. Cele owe rozkładają się zgodnie ze swym prawdopodobieństwem na krzywej bogini, każdemu zapewniając powód, dla którego chodzi po powierzchni Ziemi. Gdy zaś zabraknie przyziemnych celów do osiągnięcia, celem może stać się wymyślenie celu. I to właśnie zajmuje mędrców.</p>
<p>Ostatecznym celem, jak wiadomo, jest śmierć ciała. Jeśli chodzi o stwierdzenie istnienia duszy, Statystyka zna zero takich przypadków. Co jednak dzieje się z człowiekiem, kiedy już zabierze go ze świata Okrutny Los, jak mawiają ofiary demonów, zapominając o krzywej Gaussa?</p>
<p>Jak zwykle należy zaufać bogini: jeśli istnieje ten świat, również prawdopodobnym jest, że istnieją inne światy. Jeśli istnieje ten czas, również prawdopodobnym jest, że istnieją inne czasy. Jeśli świadomość obecna jest w złożonym organizmie, to również prawdopodobnym jest, że w podobnym się odnowi. Dlatego Statystyka nakazuje wierzyć w nieskończoną ilość światów, czasów i organizmów jednocześnie. Jeśli możliwości jest nieskończoność, to prawdopodobieństwo trwania wśród nich świadomości jest różne od zera. I choć jest to szansa nieskończenie mniejsza od szansy na wygranie w totolotka, w nieskończonej wieczności istnienia wszechświata pojedynczy byt nie widzi końca.</p>
<p>Oto kolejne twierdzenie bogini: uwierz w nieskończony wszechświat, a śmierć nie będzie końcem.</p>
<p>Należy w tym miejscu złajać nierozgarniętych uczniów, powołujących się na wykres Gaussa. Głupcem jest każdy, kto bezmyślnie stosuje go do wszystkiego, zapominając o różnorodności zjawisk, symbolizmie owej religii i nauce pochodzącej z twierdzeń Statystyki.</p>
<p>Pozostaje ostatnie pytanie, najmniej zajmujące XXIwieczną, racjonalistyczną publikę. Toteż i odpowiedź na nie jest prosta, a najlepiej obrazuje ją Przypowieść o Sondzie Ulicznej. Mówi ona o tym, jak pewnego razu boginka Korelacja dostrzegła na Ziemi pewne poruszenie myślicieli i przysłuchawszy im się dokładniej, zrozumiała, że trapi ich pochodzenie wszechświata i ludzkiej cywilizacji. Spłynęła więc na planetę, a spotykanym przechodniom zadawała po dwa pytania: Czy wiesz, skąd się wziąłeś? Oraz: Czy jesteś szczęśliwy? Kiedy uznała, że ma dość danych, objawiła wszystkim wyniki badania. Nie było związku pomiędzy wiedzą o początkach ludzkości a poczuciem szczęścia, a ogromną większość ludzi szczęśliwych zupełnie to nie interesowało. Myśliciele ziemscy zdrętwieli bezradnie, a świadkowie cudu wyryli słowa boginki na ogromnych tablicach, do których po dzień dzisiejszy zdążają pielgrzymi, później zaś stanął w tym miejscu klasztor mnichów czczących Statystykę oraz jej wierną boginkę Korelację.</p>
<p>Stąd wypływa twierdzenie bogini: niech działanie koreluje z celem, a nie będzie bezpłodne.</p>
<p>Skoro przesłanie doktryny i jej twierdzenia zostały zrozumiane, można przejść do praktyki. Wpierw trzeba jednak nadmienić nieco o historii dziejów demonów i bóstw statystycznego panteonu.</p>
<div>
	<img id='opoimg' class='blockimg' src='/stylesheets/images/statystyka/statystyka_i_boginki_m.jpg'/>
	<p style="text-align: center">Wyobrażenie bogini Statystyki i jej boginek.</p>
	<br>
</div>
<p>Gdy powstał wszechświat, pojawiła się Możliwość, a wraz z nią Statystyka. Możliwość nie lubiła jednak determinizmu i podczas gdy Statystyka zgłębiała prawa rządzące światem, ta dorzucała wszędzie swoje trzy grosze, bawiąc się wytworzonym chaosem. Nagłe wybuchy nieporządku przeszkadzały Statystyce w badaniach, toteż splotła olbrzymią sieć z warkoczy komet i złapała w nią materię gwiazd oraz antymaterię kosmosu, aby ulepić z nich sobie pomocnice: boginki Korelację i Wartość Oczekiwaną. Posłała je następnie w pobliże Możliwości, by miały oko na jej szaleństwa. Możliwość jednak dość szybko zorientowała się, że jej aktywność zaczyna przynosić przewidywalne skutki, toteż udała się do bogini na skargę. Zarzuciła jej skostniałość i zamach na jej swobodę, który doprowadzi do zniszczenia tego tak różnorodnego tygla, w którym się znalazły. Czy nie widzi, że swoimi zasadami uczyni ten świat nudnym? Była tak wzburzona, że Statystyka przyrzekła jej ulepić boginkę Zmienną Losową, z jakiego tylko będzie chciała przedziału oraz Wariancję tak dużą, jak tylko zapragnie. Możliwość jednak uciśniona i wściekła przemieniła się krnąbrnie w Niemożliwość i umknęła w głębinę wszechświata. Nie mając jednak więcej możliwości, by wpływać na otaczające ją zjawiska, miotała się w bezsilnej złości, a z każdej z jej czterech łez pełnych żółci uformowały się cztery podstępne demony: Pech, Szczęście, Los i Przeznaczenie, które od tej chwili miały wodzić za nos świadome istoty. Sama zaś zaszyła się w obłoku antymaterii, stając się legendą, dla której wielu postradało życie. Wieść o demonach i ich podych sprawkach zafrasowała Statystykę, toteż nakazała swym boginkom przepędzić je z wszechświata. Walka ciągle trwa, a każdy oświecony wierny, może dołożyć cegiełkę do ich wysiłku.</p>
<p>Jak jednak oddać hołd bogini, która wszak nie zarządza losem żywych istot, a tylko zgłębia ich naturę i objawia panujące zasady? Odpowiedzią jest rytuał afirmacji, prosty i każdemu dostępny. Pozwala jednak znaleźć oparcie w mocy bogini i pomału osiągnąć w życiu zadowolenie oraz równowagę ducha.&nbsp;</p>
<p>Polega on na zdefiniowaniu problemu „albo albo” i rzucie monetą. Każda rozterka rozwiązana w ten sposób jest miła bogini. Toteż często można spotkać oświeconych przez doktrynę, którzy w ciągu dnia codziennego wykonują rzuty: Czy pojechać autobusem, czy przejść pieszo? Czy kupić śledzia, czy makrelę? Orzeł, reszka. Zdanie się na monetę w tak błahych kwestiach pozwala pozbyć się nieistotnych rozważań, a także uczy zasad Statystyki. Kiedy więc zjawi się prawdziwy problem, a rzut ogłosi werdykt, decyzja okaże się oczywista. Jeżeli można przystać na propozycję Zmiennej Losowej, należy zgodzić się z monetą, jeżeli jednak jej wynik przeraża i budzi panikę, należy uczynić przeciwnie.</p>
<p>Kolejnym poziomem wtajemniczenia jest porzucenie wiary w moc sprawczą demonów. Najwięcej wskazówek na ten temat daje statystyczna mitologia, opisująca pojedynki boginek z demonami. Ku przestrodze oraz nauce można w tym miejscu przytoczyć dwa sztandarowe mity, ukazujące zwycięstwo przesądów.</p>
<div>
	<img id='opoimg' src='/stylesheets/images/statystyka/szczescie_m.jpg'/>
  <img id='opoimg' src='/stylesheets/images/statystyka/pech_m.jpg'/>
	<p style="text-align: center">Demony: Szczęście i Pech</p>
	<br>
</div>
<p>Mit o Mężatce opowiada o kobiecie opętanej przez Los. Gdy spotkała swego przyszłego męża, była pewna, że to Los jej go darował, interesującego i przystojnego. Gdy zaczął ją zdradzać, uskarżała się na swój Los i nazywała najnieszczęśliwszą z kobiet. Dopiero po latach osamotnionej i nieszczęśliwej wpadła w ręce statystyka liczby małżeństw przypadających na życie człowieka, przypominająca kształtem kopniętego Gaussa, a otrząśniętej objawiła się Wariancja. Jak wiele smutków oszczędziłoby jej zanegowanie Losu!</p>
<p>Drugi Mit o Hazardziście mówi o człowieku zaślepionym Szczęściem. Któregoś razu w kasynie zaczął wygrywać tak dużo, że zupełnie zapomniał o zasadach prawdopodobieństwa. Perfidne Szczęście popychało go do coraz wyższych stawek i zastawiania wartościowych przedmiotów. Na nic się zdały wysiłki Zmiennej Losowej. Gdy nagle stał się właścicielem milionów dolarów i dyszał żądzą jak szaleniec, okazało się, że jedna z kości nie była uczciwa. Szczęście pierzchło, a pozbawiona zmysłów ofiara na miejscu kopnęła w kalendarz.</p>
<div>
	<img id='opoimg' src='/stylesheets/images/statystyka/los_m.jpg'/>
  <img id='opoimg' src='/stylesheets/images/statystyka/przeznaczenie_m.jpg'/>
	<p style="text-align: center">Demony: Los i Przeznaczenie</p>
	<br>
</div>
<p>Aby zupełnie wyzbyć się pokus myślenia wbrew Statystyce i osiągnąć doskonały spokój, niektórzy decydują się wstąpić do klasztorów. Byt mnicha polega na całkowitym oddaniu swojego życia bogini. Aby temu sprostać, pozwalają decydować o swoim postępowaniu różnobocznym kościom, wykonując rzuty absolutnie na wszystko. W ten sposób nie pozostawiają miejsca dla zgubnych demonów i mogą odrzucić doczesne strapienia. Mnisi raz do roku biorą również udział w obrzędzie w kaplicy polegającym na rytualnym obróceniu kołem loteryjnym wyznaczającym misjonarzy, którzy opuszczą zacisze świątyni i pójdą szerzyć naukę wśród ludzi.</p>
<p>
  <br>
</p>
<p>Świadomość twierdzeń Statystyki pozwala zmienić nastawienie do życia oraz znaleźć w niej niezbędną podporę. Człowiek jest psychologicznie złożoną istotą i potrzebuje religii, żeby zrozumieć i znieść swój byt. Bogini Statystyka nie dzieli ludzi i nie stawia żądań. Jest opiekunką wszystkich racjonalistów tego świata.</p>
<p>&nbsp;</p>
<p class="year">2019</p>
{% endblock %}
